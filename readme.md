# سناریوی بازی دراکولا (نسخه بتا)

سناریوی دراکولا یک بازی مافیا برای ۹ بازیکن است که در طراحی آن کوشیده شده بالانس حفظ شود، بازی فکت محور باشد و تایم بازی بیش از اندازه کوتاه نباشد.

## داستان بازی
دراکولا به روستای برن حمله کرده و اهالی روستا با کمک مرلین، جادوگر قدرتمند، در برابر او مقاومت می‌کنند. دراکولا و مرلین شخصیت‌های نامیرا هستند و در صورت کشته شدن، پس از دو روز (دو دور رای‌گیری) به بازی بازمی‌گردند، مگر در شرایط خاص که مرگ دائمی رخ دهد.

## شرایط پیروزی
### پیروزی تیم سفید (اهالی روستا)
یکی از دو شرط زیر باید برقرار شود:
1. **حذف کامل دراکولا و رنفیلد**: هر دو از بازی خارج شوند.
2. **مرگ رنفیلد و سیو موفق مرلین**: رنفیلد کشته شود و مرلین دو شب متوالی سیو (حفاظت) صحیح انجام دهد.

### احیای شخصیت‌ها
- **دراکولا**: اگر دراکولا کشته شود و رنفیلد همچنان در بازی باشد، پس از دو دور رای‌گیری، در شب دوم دراکولا احیا می‌شود. او با ساید سیاه چشم باز می‌کند و همان شب می‌تواند حمله کند.
- **مرلین**: در صورت کشته شدن، پس از دو دور رای‌گیری در شب دوم بازمی‌گردد و می‌تواند همان شب سیو انجام دهد.

### مرگ دائمی مرلین
مرلین تنها در صورتی به طور دائم از بازی خارج می‌شود که دراکولا به او حمله کند و یکی از شرایط زیر برقرار باشد:
- حمله دوم دراکولا به مرلین در فاز شب.
- مرلین با شات دکتر فن هلسینگ یا رای‌گیری از بازی خارج شده باشد و سپس دراکولا به او حمله کند.

## وضعیت اضطراری
در هر حالت از بازی که تعداد بازیکنان به حالت ۳ در برابر ۳ برسد، اهالی روستا به کلیسا پناه می‌برند. در این حالت، دراکولا از روی خشم و نیاز به خون، لیدی وستنرا را می‌کشد. به این صورت که اگر پس از رای گیری روز بازی ۳ به ۳ شود گرداننده وضعیت اضراری اعلام میکند، و روز بعد آغاز میشود، اگر پس از اتمام شب بازی ۳ به ۳ شود، گرداننده پس از اعلام کشته شب،‌وضعیت اضطراری اعلام و وستنرا را خروج میدهد سپس روز آغاز میشود.

## استعلام‌های بازی
در طول بازی، دو استعلام با درخواست اکثریت بازیکنان حاضر اعلام می‌شود که شامل اطلاعات زیر است:
- تعداد کشته‌شده‌های هر ساید (سیاه و سفید).
- تعداد بازیکنان نرمال و پارانرمال خارج‌شده از بازی.

**مثال استعلام:**
> خروجی بازی: دراکولا، سیوارد، گوردون و یک کشاورز  
> نتیجه استعلام: از بازی یک سیاه و سه سفید، دو نرمال و دو پارانرمال خارج شده‌اند.

## نقش‌های بازی
### تیم سیاه
1. **دراکولا** (سیاه، پارانرمال)
   - **توانایی**: هر شب به یک بازیکن حمله می‌کند.
   - **محدودیت**: در شب‌هایی که دراکولا کشته شده و در گور است، ساید سیاه نمی‌تواند کسی را بکشد.

2. **لیدی وستنرا** (سیاه، نرمال)
   

3. **رنفیلد** (سیاه، نرمال)
   - **توضیح**: دیوانه‌ی روستا و همدست دراکولا. در شب‌هایی که دراکولا قادر به کشتن نیست، از خون رنفیلد تغذیه می‌کند.

### تیم سفید
1. **مرلین** (سفید، پارانرمال)
   - **توانایی**: مشابه نقش دکتر، هر شب می‌تواند یک بازیکن را سیو (حفاظت) کند.
   - **ویژگی خاص**: دارای یک مصونیت در برابر حمله دراکولا است. در اولین حمله دراکولا در فاز شب، دراکولا به طور موقت کشته می‌شود (حتی اگر مرلین سیو داده باشد). در حمله دوم، مرلین به طور دائم از بازی خارج می‌شود.
   - **نکته**: اگر مرلین با شات فن هلسینگ یا رای‌گیری از بازی خارج شود، مصونیت او از بین می‌رود و با اولین حمله دراکولا، مرگش دائمی خواهد بود.

2. **دکتر فن هلسینگ** (سفید، نرمال)
   - **توانایی**: دارای یک شات شبانه در طول بازی است.
   - **ویژگی‌ها**:
     - سیو مرلین نمی‌تواند هدف شات فن هلسینگ را نجات دهد.
     - شات به ساید سفید باعث خروج فن هلسینگ از بازی نمی‌شود.

3. **دکتر سیوارد** (سفید، نرمال)
   - **توانایی‌ها**:
     - در شب معارفه، استعلام ۴ بازیکن را دریافت می‌کند و تعداد پارانرمال‌های موجود در میان آن‌ها اعلام می‌شود.


4. **گوردون** (سفید، پارانرمال)
   - **توانایی**: دعانویس روستا. یک بار در بازی می‌تواند یک بازیکن مرده را برای یک روز به بازی بازگرداند.
   - **ویژگی‌ها**:
     - بازیکن احضارشده دارای حق صحبت، چالش و رای‌گیری است، اما در شب دوباره از بازی خارج می‌شود.
     - اگر دراکولا احضار شود، به طور دائم به بازی بازمی‌گردد.
     - اگر مرلین احضار شود:
       - در صورت مرگ موقت، به طور دائم به بازی بازمی‌گردد.
       - در صورت مرگ دائم، به طور موقت (برای یک روز) به بازی بازمی‌گردد.

5. **کشاورزان (۲ نفر)** (سفید، نرمال)
   - **توضیح**: بدون توانایی خاص.

## نکات تکمیلی
- **تعداد بازیکنان**: ۹ نفر (۳ سیاه، ۶ سفید).
- **نسخه بازی**: بتا.
- **تاریخ انتشار اولیه**: ۲۱ دسامبر ۲۰۲۳.

پیشنهادهای خود را در گیت هاب با من در میان بگذارید.
